—56—

nus. Modicum visum suit duas drachmas pro mina, id est
circiter 25 ‘70 exigere, quum praescribatur ne plus quam
duae petantur (1). Igitur quinquaginta minae idem valeant
quod aetate nostra fere ducentae. Illud quoque animad-
vertendum, eamdem semper mercedem, quicunque futuri
sint artifices, solvendam ; ex quo apparet non tam artificii
quam religionis observandoe studiosos fuisse CorcyrenseS.

Haud alienam a priori, quanquam non omnino si'mi-
lem rationem exhibet Iasensium res scenica, ad quam
pertinentes tabulae non minus quam novem et quadra-
ginta innotuerunt (2). Illud sane suit fortunae ludibrium,
quum in maximis atque artium amantissimis civitatibus
AtheniS, SyracusiS, tanta poetarum, actorum, musicorum
copia, tanta laude, ubi litteris publicis signata fuerat re-
rum scenicarum memoria, e tot marmoribus quibus in—
cidebantur victorum nomina, e tot libris quibus ea dili-
genter repetita scriptores tradiderant, vestigia admodum
exigua aut omnino nulla supersint; ex uno contra Cariae
oppidulo, et eo quidem ab antiquis ob ineptiam rei ludi-
crae irriso (3), theatri rationes per quadraginta et duo
annos (188-146) fere integras ad posteros pervenisse.
Utcunque est, quum magna illa desiderentur, parva haec
lucrari juvabit et ex'eiS, licet extenuatam, rei scenicoe
. effigiem quaerere.

ln agendis annuis Bacchi festiS, Iasenses prius-nihil
aliud quam pompam, choros civiles et sacrificia edide-
runt3 id autem sumptibus publicis procuratum, nisi
agonothetae munificentia hoc onere civitatem levasset (4).

(1) Exemplum videas foenoris quatuor drachmarum pro mina,
circiter 50 OlO, in Gythio titulo, Caesaris aetate. Le Bas et Fou-
cart, Inscr. du Peloponnbse, 242 α.

(2) Le Bas et Waddington, Inscr. d'Asie-Mz'neure, 252-299.

(3) Strab0, XIV, 11, 21.

(4) Le Bas et Waddington‚ Inscr. d'Asi‘e-Mineure, 253.

