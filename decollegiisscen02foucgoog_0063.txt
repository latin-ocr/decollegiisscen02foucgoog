-ῃ-

alicui eorum injuriam intulerit, ei rationem reddendam
fore in tribunali Amphictionum‚ secundum legem. » In
decreto de architecto Delphici templi, quod a Philippo
Le Bas jam editum paulo plenius legere potui, ea sunt
in fine t « Placuit hieromnemonibus inviolatum esse et
ipsum Damonem et res ipsius3..... si quis vero quid-
quam amoverit ex hujus rebus ‚ ei qui rapuerit mille (?)
stateras solvendos esse deo consecrandoS, Damoni autem
licere eum in jus agere apud hieromnemones 3 civitatem
vero Delphorum et ceterorum Graecorum quicunque vo—
luerit, opem serre Damoni adversus rapientes, nisi quis
rapuerit ob pactum privatum aliquam accusationem in-
ferens Damoni (1). » Artificibus vero violati8‚ culpa non
in auctorem unum delicti recidit, sed in urbem q’uoque
in qua admissum fuerit delictum.

Ex his autem patet magnam fuisse etiam ea aetate
Amphictionum vim et auctoritatem, et in quibusdam
rebus et temporibus vere commune Groecorum consilium
proedicari potuisse. Magnum sane illud cives communi· ,
bus muneribus ferendis liberare, violatorem decretorum
civitatis suae judicio eripere et hieromnemonum senten-
tiis damnandum tradere, atque etiam urbi quae in agro
suo talia patrari siverit mulctam irrogare. Sed, ut Del—
phici oraculi, ita Am'phictionici consilii auctoritatem in
rebus sacris facile accepit Graecia. Quid autem magis ad
religionem pertinuit quam secure artifices ad placandos
colendosque deos operam civitatibus praehere? Quid piis
hominibus dignius quam oraculis Pythii Apollinis 01)-
sequi?

Congruens cum beneficiis Amphictionum oratio et quo
,fuerint animo non res solae sed ipsa verba benevolentiae
plena declarant : « ut videant Athenienses studere Am-

(1) Le Bas, 3e partia 840⁴

