...41-

lapiS‚ ita Amphictiouum decreta commemorant (1). Quem
datum fuisse, et indicia quaedam in scriptoribus ‚ quae
mox repetam, supersunt et duorum populorum tituli di-
serte confirmant. Quum enim Teiorum civitas ad omnes
legationem misisset quae rogaret ut suam urbem Baccho
consecratam inviolatam esse juberent, inter plurima res-
ponsa, quae Tei parieti ,cujusdam aedis incisa usque ad
nostram aetatem permanserunt, AEtolorum et Delphorum
decreta notanda sunt. Hi enim, postquam benigne ex-
ceptae legationis mentio facta est et sedulo definitae sunt
immunitas et tutela urbi agroque et incolis Tei concessae,
addunt: « sicut et scenicis artificibus» . Illi etiam disertius
« quemadmodum in scenicis artificibus fieri lex AEtolo-
rum jubet (2) » . ,Unde fit verisimile in omnibus civita-
· tibus certas leges ratas fuisse, quarum peculiari tutela
scenici artificium suum exercerent.

Ceterum, ut haec privilegia maximi momenti, ita in ,

iis conferendis nihil inusitatum excogitaverunt Amphic-
tioneS‚ sed pleraque e priscis temporibus et'maj0rum
institutis repetita fuisse arbitror, quae in oblivionem aut
dubium adducta artifices studuerunt ut per commune
Graecorum consilium renovarentur, confirmarentur, et
melius definita in omni Graecia vigerent, Quae singula
recensenteS, planius videbimus in his rebus Amphictiones
nihil attulisse novi, praeter sanctionem.

Omnino, si quaeriS, duo sunt quae artificibus extra jus

¹ commune tribuuntur ε immunitas et inviolabilitas.

1⁰ Immunitas in utroque decreto saepius commemo-
rata, quarum-rerum sit, prior explanat titulus, jubens
«artifices omnino 'immunes esse militia, quum maritima
tum pedestri (3) ». Apud Romanos quoque provisum

(1) Corpus inser. qr„ 3067, l. 17. Decreta Amphictionum‚ 1. 13.
(2) Le Bas et Waddington‚ Inscr. d'Asie-Mz'neure, 8-4-85.
(3) Decreta Amphictionum‚ 1. 14-16.

