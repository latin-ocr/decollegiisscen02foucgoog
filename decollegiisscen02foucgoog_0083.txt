-67-

Themistoclesque aliquot ante annm, quum in epulis re-
cusaret lyram, est habitus indoctior (1). » Eadem artis
aestimatione, Meneclem quemdam Teium legatione func-
tum laudaverunt Cnossii « quod haud semel ad citharam
versus Timothei et Polyidi necnon nostrorum antiquorum
vatum, bene et ut decebat virum eruditum, in publico
cecinisset (2)». Actae- etiam Teiis gratiae qui talem vi-
rum misissent. Quem Meneclem si Teio collegio assignare
non liceat, non alienum certe a scenicorum artibus et eo-
rum commercio ad ea studia formatum· fuisse conjicias,

ld artificii genus quanto ceteris praestiterit, docet ille
Ciceronis locus: « Ut aiunt in Graecis artificibus eos au-
loedos esse, qui citharoedi fieri non potuerint (3) » Cum
quo maxime congruit fragmentum Attici tituli, ubi
inscribuntur praemia musicis proposita. Ille est enim
certaminum ordo z citharoedi, auloedi‚ citharistae, tibici-
nes. Praeterea citharoedis quinque sunt praemia et eorum
primo corona'aurea mille drachmarum, ultimo etiam
trecentae3 auloedis vero duo tantum, priori trecentae aut
quadringentae drachmae; citharistis tria, primo quin-
gentae (4). .

Auloedi ad tibiam canebant. Hoc genus in Pythiis
displicuisse et sublatum fuisse auctor est Pausanias,
quoniam tibiae tristissima sonabant et adspirante tibia
canebantur moesta carmina, elegi atque threni (X, 7).
Nullus in Soteriis Delphicis auloedus, nullus in Amphia-
raiis Oropi; certamina tamen auloedorum retenta Athe-

nis (5), Thespiis (6), Orchomeni (7), unustbis Iasi

(1) Tusculan. Disput., I, 2.

(Ξ) Le Bas et Waddington, Inscr. d'Asie-Mineure, 81 ; cf. 82.
(3) Pro Muraena, 132— (4) Rangabe‚ Antiq. helle'n„ 961.

(5) Rangabe, Antiq. helle'n„ 961.

(6) Decharme, Inscriptions ine'dites de Beotie, 26, 1. 21.

(7) Le Bas, 3⁰ partie, 621-623.

