...5-

nisi vere aliquid sacrosancti choragis inesse Athenienses
putavissent? Quid reus? Non de jure disceptat, nec tale
delictum morte non esse piandum contendit, sed, confu-
giens ad argutiaS‚ Demosthenem sponte, non sorte desi-
gnatum, choragi munus subiisse asseverat, unde privatum
non publicum hominem a se violatum fuisse, rem totam
ad jus commune retrahens (1). Ex quo satis patet de poena
ipsa· controversiam nullam moveri potuisse, sed in eo
omnia versari utrum Demosthenes privatus homo fuerit
,an publicus Bacchi minister. Ceterum hac lege nulla
apud Athenienses sanctior aut vetustior habita est, siqui—
dem oratori‚ nemine adversante, affirmare licuit ε « Ea-
dem est lex de mysteriis quae de DionysiiS, et illa recen-
tius quam haec lata (2). »

Ad haec tantae pietatis in colendo Baccho testimonia
si quis advertat animum, profecto minus miretur tam
diversam fuisse apud Graecos et apud Romanos scenico-
rum artificum conditionem, et in hac disputatione facile
perspiciat non modo quae fuerit, sed etiam quibus causis
exstiterit eorum collegiorum tanta aestimatio.

Quae de artificibuS, ante Alexandri Magni aetatem,
scriptores tradiderunt nunc omitto, singula in tempore,
prout opus erit, repetiturus. Illa tempora potissimum
persecutus sum, quibus viguit res eorum qui Graece οἱ
περὶ τὸν Διόνυσον τεχνῖται, Latine scenici artifice-s· dicun-
tur (3). Supersunt enim non pauci tituli, alii jam prius
noti, plures his novissimis annis effossi, quorum non-
nullos ipse publici juris feci, plerosque typis chartaceis

(1) Demosth., in Medeam, argum. et 24-29.

(2) Demosth., lbid„ 175. ·

(3) In transferendis graecis verbiS, Latini Bacchi mentionem
omiserunt, quia Romae res ludicra nequaquam cum illius reli-
gione conjuncta fuit; quam tamen translationem vulgo a latinis
scriptoribus usurpatam in hac disputatione retinui. “

