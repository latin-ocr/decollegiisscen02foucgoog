-93-

Haec breviter praetereo, quoniam de collegiis modo
artificum graecorum disputare institui, quorum nullum
monumentum quod ad ea tempora referri queat, adhuc
innotuit. Sed Jam inde ab Hadriano res Graeciae rursus
effloruerunt, quasi a stirpe renatae. Qui, quum Graecos
adamaret, omnia exemplis et beneficiis- erexit vel auxit,
Athenas quater adiit, Graeciam fere totam peragravit.
In honorem Hadriani et Antonini plurimi tituli in omni-
bus civitatibus compositi, plurimae monetae eorumdem
effigiem cum laudibus referunt. Quae omnia non effusae
adulationis sunt testimonia, sed gratiae pro beneficiis in- .
gentibus relatae. Nulla enim fere sunt Graeciae aut Asiae
rudera in quibus non siteffossum aliquod aedificium An-
toninorum aetate erectum. Iustissima igitur videtur illa
laudatio quam Delphico lapidi inscriptam erui :

« Imperatori Hadriano servatori qui suam ipsius Grae-
ciam restituit et aluit, Graeci qui Plataeas conveniunt
gratiae monumentum consecrarunt (1). »

A quo nequaquam neglectam fuisse rem scenicam
satis indicat theatrum Dionysiacum Athenis absolutum
et illius titulis refertum. Mutatae quoque in meliuS‚ eo
regnante, et auctae res scenicorum collegiorum. Tunc
enim unum ex omnibus conflatum est quod, Bacchi et

qicoe, nov. ser„ 201- Nuperrime etiam Romae effossum lapidem
edidit Henzen. «Q. Sulpicio Q. f. Claudia, domo Roma3 vixit
annos XI, menses quinque, dies duodecim. Hic tertio certaminis
lustro inter graecos poetas duos et quinquaginta professuS‚ favo·
rem quem ob teneram aetatem excitaverat in admirationem in-
genio suo perduxit et cum honore discessit. Versus extemporales
eo subjecti sunt ne parentes adfectibus suis indulsisse videan-
tur. ›> Sequitur carmen graecum extemporale versibus hexametris
conceptum cujus argumentum satis erit referre : (ι Quibus verbis
Jupiter Solem incusavit quod Phaethonti currum tradiderit. ι)
Bullet. [restit. arch„ 1871, p. 393 et sq.
(1) Inscriptions ineditas de Delphes, 468.

