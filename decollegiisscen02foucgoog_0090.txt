-·14--¹

tummodo actores fabulam egisse. Quum vero hi aliquando
non videantur ferendis omnibus personis numero pareS,
illud conjiciam, fieri potuisse ut qui primaS, secundaS,
tertias partes sustinerent, ii soli actorum nomine digni
haberentur; ceteri, etiamsi in scenam prodirent et verba
facerent, inter operas non inter actores numerarentur (1).

Antiquas tragoedias repeti et actitari solitas fuisse et
haec et alia testimonia satis demonstrant. Ceterum ,
quanto honore fuerit tragoedia, illud declarat quod e
septem legatis quos ad Amphictionum consilium misit
Atticum collegium, quinque sint hypodidascali tragici.
Aliud etiam afferam. Quum in insulis usus invaluisset
ut decreti a populo honores in Dionysiis publice nuntia-
rentur, et addatur quo in certamine fieri debeat ea pro-
clamatio, comperimus AEginae, Salamine, Teni, Pari,
Syri, Astypalaeae, Amorgi, Carthaeae, tragoedorum annua
certamina commissa fuisse (2) Quarum civitatum no-
mina forte tantum prodita sunt ; unde probabile videtur
et in ceteris insulis tragoedias actitari solitaS, etiamsi
nullus adhuc lapis ejusmodi certaminis mentionem fe-
cerit.

In comoedorum certaminibus fabulas Menandri, Phile-
monis et ceterorum quibus effloruit Atticum theatrum,
saepissime repetitas esse minime dubium est. De prisca
comoedia aliquam suspicionem moverunt Delphicae ta·-
bulae. Nempe chorus comicus e septem saltatoribus sem-
per compositus in quatuor catalogis inscribitur. Quem
forsan comicam saltationem, ut cordacem aut sicinnin,

(1) Apud priores παραχορήγημα dicebatur , si quis choragus
praeter solitos tres actores aut praeter constitutum choreutarum
numerum , alios extra ordinem praeberet atque ornaret (vide
Thesaurum graecum, in verbo).

(2) Le Bas, 4· partie, 1688, 1638, 1858, 3097, 1885. - Corpus
inser. qr„ 2484, 2263 e, 2354.

 

