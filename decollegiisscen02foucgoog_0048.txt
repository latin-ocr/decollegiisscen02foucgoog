...32-

cam omnem complecti testatur Iasensis titulus· In quo,
quum Teii scenici spondeant se Iasum missuros artifices
qui choros instituant in honorem dei secundum patria
civitatis instituta, non tibicines solum duo designant,
sed etiam tragoedos et comoedos duo ‚ citharoedum et
citharistam (1). Quorum quis usus fuisset, si de choris
solum ageretur? Satis igitur manifestum est illa voca-
bula, prisci temporis memoria quo festum omne per
choros peragebatur, etiam serius usurpari solita, rem
contra multo latius patere.

Nec minus erga scenicos artifices quam erga rem

scenicam dii benevolentiam suam aperte declaraverunt. .

Quippe in Teio lapide memorantur Apollinis oracula
α quibus Graeci obsecuti artifices quum pace tum bello
tutos et inviolatos esse universi jusserunt (2) » .

Sacri igitur artifices et sua et, quod gravius est, om-
nium opinione habiti sunt. In exercendaarte, non vo-
luptati hominum per ludicra, sed deorum religioni eos
consulere arbitrabantur. Neque enim cum Iasensibus
pacta esse conventio dicitur ut ii spectaculis aut musicis
ludis gaudeant, sed ut ‚ artificum auxilio, debita ex in-
stitutis majorum pietatis erga deum officia persolvan-
tur (3). Neque aliter ipsi Amphictiones eorum artificium
definiunt nisi « ut diis officia legitima, quibus praepositi
sunt artificess peragantur in statis temporibuS, quum
sint ipsi omni negotio vacui et sacri ad deorum exse-
quendos legitimos honores (4) 2).

Propter quae scenici sese e communi hominum condi· ⁴

tione exserunt et sibi sacrum quemdam statum vindi-
cant atque in ipsa collegiorum designatione Bacchi

(l) Le Bas et Waddington‚ Inscr. d'Asie-Mineure, 281, l. 15-17.
(2) Corpus inser. qr„ 3067, l. 17-19.

(3) Le Bas et Waddington‚ Inscr. d’Asie-Minem·e, 281, 1. 16.
(4) Decreta AmPhictionum‚ l. 15-18.

 

 

 

