-83-

ejus fefellit quum legatorum mora, tum ipsius regis dili-
gentia, qua prius Phocenses perierunt quam de illorum
periculo manifestior fides exsisteret. ’

Certe Aristodemus unus fuit e decem publice ad Phi-
lippum missis; in qua legatione, cum AEschine qui
ipsius tritagonista fuerat (1), communicavisse consilia et
regi consuluisse verisimillimum est. Cujus etiam prodi-
tionem, multis post annis, DemostheneS, in oratione pro
Corona, commemoravit : « Qui primus locutus est et
mentionem de pace fecit, Aristodemus est artifex ; qui
vero successit et rogavit et cum illo suam operam in eam
rem locavit, Philocrates fuit Hagnusius (2).» ln fine
. quartae Philippicae, idem in quemdam Aristodemum aut
Aristomedem (variant enim codicum lectiones) Philippi
defensorem acerbe invehitur3 sed utrum de tragoedo
agatur necne incertum.

Jam Macedoniam multi artifices tanquam alteram pa-
triam incolebant, ludorum magnificentia et munerum
amplitudine allecti, patronum nacti munificum et co-
mem, ipsorum fastui et avaritiae maxime opportunum ;
illum Graecis bellum inferentem prosequi ; illius compo·
tationibus et comissationibus soliti adesse (3), atque
etiam ipsius familiae jurgiis et dissensionibus misceri (4).

Alexander paternum studium erga scenicos non modo
imitatus est, sed in bellis quoque et in ipso victoriarum
cursu retinuit3 maioris etiam liberalitatis exempla exhi-
buit, ipse et artium graecarum amantissimus et a primis
annis artificum commercio assuetuS, quorum unum, tra-

(1) Demosth.‚ De male qesta leqatione, 246.

(2) Demosth.‚ Pro Corona, 21.

(3) TheopompUS, fr. 262. Dimissis Atheniensibus legatis, α vo-
cari tibicinas mulieres jussit et Aristonicum citharoedum et Do-

rionem tibicinem et ceteros qui cum ipso compotare consueve-

rant. Circumducebat enim quocumque tales homines Philippus. 1>
(4) Plutarch„ Alexand„ 10.

