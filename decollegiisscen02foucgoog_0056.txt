...40-

supersint autem haec Atticis artificibuS, nisi quid Roma-
nis contrarium sit. »

Illud' primum facile est animadvertere, 111 utroque
titulo, aliis verbiS‚ res fere easdem repeti, nec quidquam
magis e posteriore quam e priore lucrari artifices, Quod
si tamen summopere ab Amphictionibus alterum decre-
tum flagitaverunt, ea causa fuit, quod mutata consilii
ratione ‚ veriti sunt ne prioris decreti vis et auctoritas
abrogata videretur. Hoc enim ab hieromnemonihus tum
edictum, quum florebant res AEtolorum et ipsi consilii
participes plerosque ex antiquis gentibus expulerant.
Restituta autem a Romanis victoribus prisca consilii
forma, curandum fuit ut eadem novo decreto sancirentur.

Etsi ad populum Atheniensem de· Attico tantum col-
legio mittuntur Amphictionum decreta, certum esttamen
ea non propria Atticorum artificum ‚ sed universorum

communia fuisse. Quod lapidum testimoniis confirma-
* tur. In titulo lacero et prave descripto, inter incerta quae-
dam quae restitui non possunt, agnoscere tamen licet
Amphictionum epistolae reliquias ad Athenienses missae,
in qua mentio fit artificum ex Isthmo et Nemea, necnon
securitatis ipsis concessae (1). In altero quoque, non me-
lius habito, decretum tenemus Amphictionum quo pe—
culiari tutela protegant ejusdem collegii artifices ThehaS,
Dionysiorum causa, commigrantes (2). Haec quidem ali-
qua ex parte obscura sunt, illud vero Teiorum apertissi- .
mum qui gloriantur <c quod universi Graeci jusserint in-
violatos et tutos esse omnes artifices et in bello et in
pace, obsecuti oraculis Apollinis (3) ».

Jam universorum Graecorum consensum ‚ ut Teius

(1) Le Bae, Attique, 376, l. 11-12.

(2) Corpus inser. qr„ 1689, ubi Boeckhii emendatio nequaquam
recipienda est.

(3) Corpus inser. qr„ 3067, l. 17-19.

 

